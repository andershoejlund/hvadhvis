---
permalink: /hvorforhvadhvis/
title: "Hvorfor Hvad Hvis"
author_profile: true
---
Hvad Hvis er et eksperiment. Jeg læser og deler mine referencer og noter. Ideen er at lade [hvad hvis](https://hvadhvis.dk/) vokse støt, efter flere bøger og artikler bliver læst og beskrevet.

### Jord med vilje

Jeg skal undervise i "Jord med vilje" på [gramhojskole](https://gramhojskole.dk/). Det er en højskole linje, som tager sit udgangspunkt i klima, jord og lokalsamfund. 

- Hvorfor klima? Klima er for mig ikke politisk, det er vores nye virkelighed. Det er udgangspunktet og rammen for den verden vi kender, som trods alt bygger på Jorden. 
- Hvorfor jord? Vi bor på Jorden, vi dyrker jorden og særligt meget i Danmark. Der kan være optil en milliard bakterier i en teske jord. Jord, dyr og økosystemer er en del af planetens "life supporting systems" og vi ved at udslette dem. Landbrug og naturforvaltning er en presserende og svær opgave, der er ikke én "silver bullet", som kommer til at løse vores problemer.
- Hvorfor lokalsamfund? Jeg tror på positiv social forandring. Fællesskaber og øjenkontakt, jeg vil altid forsøge at skabe så stærke relationer omkring mine værdier og overbevisning, at folk af egen vilje vil være med. Det har jeg oplevet i en køkkenhave og i store demonstrationer. Det skal vi også, vi skal forandre sammen.

Jeg forestiller mig en ny højskole, hvor vi ikke kun skal lære om Grundtvig og vores fælles demokratiske samfund at kende, men også vores tids to virkeligheder.

### To virkeligheder

**Vores samtid er præget af en omfattende og potentielt altødelæggende klima-, miljø-, biodiversitets- og ulighedskrise.** 

Jeg tror på, at vi skal lære at indgå i og medforvalte den naturlige virkelighed, vores planet Jorden. Atmosfæren er en tynd hinde på en stor planet. Vi har for længst bevist at vi sagtens kan påvirke CO² koncentrationen i atmosfæren

Det ligner ellers en meget stor blå himmel nedefra. 

Jord med vilje handler om at indgå og forstå begge virkeligheder. Danmark er et demokratisk landbrugsland og jeg ønsker at være en regenerativ landmand. Regenerativt betyder at et system ikke kun er bæredygtigt, men regenerende og genopbyggende. Det er en bevidsthed om, at 1+1 = 3, hvis vi arbejder sammen med naturens grundlæggende principper og lader kompleixitetens mangfold gavne helheden. 

Faget vil med udgangspunkt i en forståelse for og en oplevelse af naturens virklighed, undersøge jord og landbrug - hvordan forvalter vi økosystemer? I en stor køkkenhave vil vi plante tanker og så frø, for at undersøge hvordan vi som bevægelse kan være relevante og forståelig i vores nære virkelighed, vores lokalsamfund og demokrati.

Jord med vilje er et stort fællesskab med ligesindede, i Danmark og på resten af planeten. Vi kan mest sammen. Velkommen.

Er det en introduktion til planetens demokrati?
