---
permalink: /hvorforhvadhvis/
title: "Hvorfor Hvad Hvis"
author_profile: true
---
Hvad Hvis er et eksperiment. Jeg læser og deler mine referencer og noter. Ideen er at lade hvad hvis vokse støt, efter flere bøger og artikler bliver læst.

### To virkeligheder

Jeg skal undervise i "Jord med vilje" på Gram Højskole. Det er en højskole linje, som tager sit udgangspunkt i klima, jord og lokalsamfund. Vi kender vores fælles demokrati og forvalter efter bedste evne, vores store menneskeskabte nationale og internationale fællesskab. 

**Vores samtid er præget af en omfattende og potentielt altødelæggende klima-, miljø-, biodiversitets- og ulighedskrise.** 

Jeg tror på, at vi skal lære at indgå i og medforvalte den naturlige virkelighed, vores planet Jorden. Atmosfæren er en tynd hinde på en stor planet. Vi har for længst bevist at vi sagtens kan påvirke CO² koncentrationen i atmosfæren

Det ligner ellers en meget stor blå himmel nedefra. 

Jord med vilje handler om at indgå og forstå begge virkeligheder. Danmark er et landbrugsland, jeg ønsker at være en regenerativ landmand. Regenerativt betyder at et system ikke kun er bæredygtigt, men regenerende og genopbyggende. Det er en bevidsthed om, at 1+1 = 3, hvis vi arbejder sammen med naturens grundlæggende principper og lader kompleixitetens mangfold gavne helheden. 

Faget vil med udgangspunkt i en forståelse for og en oplevelse af naturens virklighed, undersøge jord og landbrug - hvordan forvalter vi økosystemer? I køkkenhaven vil vi plante tanker og så frø, for at undersøge hvordan vi som bevægelse kan være relevante og forståelig i vores nære virkelighed, vores lokalsamfund og demokrati.

Jord med vilje er et stort fællesskab med ligesindede, i Danmark og på resten af planeten. Vi kan mest sammen. Velkommen.
